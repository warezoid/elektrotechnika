[:arrow_left: Komponenty elektrického obvodu](../kapitola_3/podkapitola_1.md)





# Základy elektroniky
Druhá podkapitola třetí kapitoly se zaměřuje na základní poznatky o polovodičích a polovodivých součástkách.





## Obsah kapitoly
- Obsah
    - [Polovodiče](#polovodiče)
- [Zdroje kapitoly](#zdroje-kapitoly)





## Základy elektroniky

### Polovodiče
- Atomy s podobnými vlastnostmi jsou navzájem provázány valenčními elektrony, což jsou elektrony nacházející se na nejvzdálenější orbitale od jádra atomu.
- Počet elektronů ve valenční vrstvě je klíčový pro vlastnosti polovodičů. Křemík, který je nejčastěji používán pro výrobu polovodičů, má 4 elektrony ve své valenční vrstvě.
- Každý valenční elektron může navázat na elektron ve valenční vrstvě jiného atomu. Spojením mnoha atomů vzniká krystalická mřížka, která tvoří základ polovodiče.
- Pokud nahradíme atom ve mřížce atomem s větším počtem valenčních elektronů (např. fosforem, který má 5 valenčních elektronů), dojde k tomu, že v mřížce vznikne přebytečný elektron. Tento typ polovodiče se označuje jako typ N. Elektrony v tomto typu polovodiče jsou však v klidovém stavu.
- Pokud naopak do mřížky vložíme atom s menším počtem valenčních elektronů (např. bor, který má 3 valenční elektrony), vznikne v mřížce kladná díra, která se chová jako kladně nabitý nositel náboje. Tato díra může přitahovat elektrony z okolních atomů a v podstatě se tak pohybuje skrze mřížku. Tento typ polovodiče se označuje jako typ P.

<br>

- Pokud spojíme polovodič typu P a polovodič typu N, vznikne na jejich rozhraní oblast zvaná PN přechod.
- V této oblasti se kladné díry z polovodiče typu P spojí s přebytečnými elektrony z polovodiče typu N.
- Tento proces vede k vytvoření depleční vrstvy, která je zbavena volných nosičů náboje (elektronů i děr) a chová se jako izolant.

<br>

- Pokud k PN přechodu připojíme baterii, pak mohou nastat dva příklady:
    - **Záporný pól baterie k typu P a kladný pól k typu N:** depleční vrstva se rozšíří, protože elektrické pole baterie odpuzuje elektrony a díry dále od přechodu. **V tomto režimu přechod PN nepropouští elektrický proud.**
    - **Kladný pól baterie k typu P a záporný pól k typu N:** depleční vrstva zanikne, protože elektrické pole baterie přitáhne elektrony a díry k přechodu. To umožní, aby elektrony proudily z polovodiče typu N do polovodiče typu P, zatímco díry se pohybují opačným směrem. **V tomto režimu přechod PN propouští elektrický proud.**
- Díky těmto vlastnostem polovodič typu PN umožňuje průchod proudu pouze v jednom směru.
- Tato vlastnost se využívá v diodách, které lze použít k usměrnění střídavého proudu na stejnosměrný.

<br>

- Lze kombinovat i více vrstev polovodičů, což vede ke vzniku složitějších elektronických prvků.
- Například kombinací polovodičů PNP nebo NPN vzniká bipolární tranzistor, který funguje jako spínač nebo zesilovač.






## Zdroje kapitoly
- [Youtube](https://youtube.com/)
    - [Názorná elektrotechnika](https://youtube.com/@nazornaelektrotechnika)
        - [Základy Elektrotechniky](https://youtube.com/playlist?list=PL3r1xGSQfP9TBwvTqYEf6E-L9duHQbnir)
    - [ElectroBOOM](https://www.youtube.com/@ElectroBOOM)

---





[:arrow_left: Komponenty elektrického obvodu](../kapitola_3/podkapitola_1.md)